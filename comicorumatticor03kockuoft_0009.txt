PRAEFATIO vu

davi, ita fieri tamen facile potuit ut interdum etiam Meinekii menda
remanerent. cum idem etiam in hoc tertio volumine accidisse
possit — quamquam raro ut in prioribus voluminibus accidisse
confido — si tamen accidit, aequius de ea re ut spero iudices periti
iudicabunt quam factum est in Studiis Vindobonensibus Vm 258.

in titulis librorum Stobaei et Paroemiographorum graecorum
donec novae quae exspectantur editiones in tabernis Argiletanis
prostabant, nihil novandum esse arbitror. itaque vel Diogeniani
nomen, quamquam proverbia ei adscripta falso ad eum referri nunc
constat, tamen, quia in prioribus voluminibus remansit, etiam in
tertio intactum reliqui.

quae de prioribus huius editionis partibus in annalibus philo-
logorum disputata sunt, ea omnia -— quorum quidem ad me
pervenerit notitia — diligenter et attente perlegi suisque momentis
accurate examinavi. cum autem, ut fert natura, ponderis et pretii
sint admodum diversi, levia et inania prorsus praetermisi3 quae ad
meliorem poetarum comicorum cognitionem aliquid conferre vide-
rentur, conlecta in supplementis huic volumini additis enotavi.
accesserunt praeterea haud ita pauca quae virorum doctissimorum
doctrinae et benignitati privatim debeo: veluti O. Hensius conla-
tionem mihi transmisit Stobaei codicis Vossiani subtilissime con-
fectam3 H. Dilesius quae .ad Menandrum et quaedam priorum
voluminum fragmenta adnotavit per litteras humanissime mecum
communicavit3 G. Studemundus quae in academicis lectionum indici-
bus et philologorum annalibus disputavit ut celerrime ad me
perferrentur amicissime curavit3 A. Nauckius Miscellaneorum Petro-
politanorum parte'm V gratissimum mihi donum misit. nova fra-
gmentorum Tischendorfianorum editione, cuius exemplum J ernstedtius
Petropolitanus liberaliter mihi pollicitus erat, quod adhuc uti non
licuit magnopere doleo. omnibus autem qui hoc opus meum
quoquo modo adiuverunt, etiam Vimariensium bibliothecarum prae-
fectis, R. Koehlero et 0. Apeltio, nunc cum de provincia tam diu
administrata decedo debitas ago ex animo gratias.

Scribebam Vimariae mense Martio a. h. s. LXXXVIII.

Corrigenda.

Ante omnia huius vol. p. 393 labes quaedam tollenda est, cuius invitus
ac paene insciens auctor fui, nescio qua animi obstinatione inductus ut
qui ab Athenaeo 14, 652 a commemoratur Φόρμος ὀ κωμικὸς ἐν Ἀταλάνταις,
eum necessario comicum esse putarem Atticum. verum enim vero non

