IV ’ PRAEFATIO

reliquum erat nisi ut Meinekianae editionis repetendae consilium in
tanta verae scripturae ignoratione novis codicum subsidiis desti-
tutus prorsus abicerem.

longe alia quam monostichorum ratio meo quidem iudicio est
Comparationis quae dicitur Menandri et Philistionis. de qua cum
neque Cobeto neque Studemundo omni ex parte adsentiar ipse quid
iudicem quam brevissime fieri poterit exponere non alienum a pro-
posito videbitur.

Choricius Gazaeus in Apologia mimorum 18, 2 (edita a C. Graux
Revue de philol. 1877) p. 244 φασὶ τὸν εὑρηκότα inquit τὴν ὑπὲρ
ἧς ἀγωνίζομαι τέχνην. ..καὶ τὸν παῖδα τὸν Διοπεύθους (i. e. Μέν-
ανδρον), ἡλικιώτας τ’ ἄμφω καὶ φίλους ὅ τι μάλιστ’ εἶναι. . ,καὶ
γνώμας ἐμμέτρους ἀλλήλοις ἀντιτιθέναι, καὶ μὴ χείρονα Μενάνδρου
δόξαι τὸν ἕτερον (ἑταῖρον Graux). adparet conlectas sententias me-
tricas aemulorum poetarum inter se quasi concertantium significari,
et alterum fuisse Menandrum. quaeritur quis fuerit ille quem
Choricius et inventorem mimorum dicit —— haec enim est ars quam
defendit - et Menandri aequalem et amicum. Philistionem esse
arbitratur Studemundus in editione Comparationis doctissima (Ind.
Vratisl. aest. 1887 p. 17): eum enim a Cassiodorio quoque mimi
inventorem dici (conl. etiam Apollin. Sidon. Ep. 2, 1 p. 211 ed.
Baret.) et in Comparationis Parisinae titulo cum Menandro coniungi
(cf. etiam v. 8 Μένανδρος. . ,ἔχων ἀγῶνα πρὸς Φιλιστίωνα νῦν). sed
cum Philistio aequalis et amicus Menandri haberi non potuerit
nisi ab homine prorsus inperito et inlitterato, Choricius autem, ut
scripta eius testantur, et litterarum graecarum rerumque gestarum
fuerit peritissimus et scriptorum Atticorum, inprimis autem Men-
andri cognitione (cf. quae ad Δύσκολον adnotantur huius vol. p. 37)
haud mediocriter imbutus ac praeterea scribendi genere pro illorum
temporum ratione satis puro et eleganti insignis: mihi quidem fieri
omnino non posse videtur ut tam foedi erroris cum aliqua proba—
bilitate insimuletur. itaque ipsa rei natura ac ⁴ratione ad celeber-
rimum Menandri aequalem et aemulum deferimur Philemonem:
quem etiamsi mimi inventorem fuisse praeter Choricium nemo
tradat -— invenit enim in Sicilia Sophron, Euripidis aequalis —
tamen, quoniam ubi et quomodo illud scriptionis genus in Graecia
excultum sit prorsus ignoramus, Philemonem mimis quoque compo-
nendis operam dedisse neque adfirmaverim temere neque prae-
fracte negaverim. quod si fecit, facile intellegitur quare is qui Athenis
primus mimum composuit inventor eius esse dicatur. sed multo
⁸ veri similior Gallici Apologiae editoris coniectura videtur (p. 244
n. xv111 1), non recte illa meo quidem iudicio a Studemundo
(p. 17) reiecta. constat Choricii aetate novam comoediam eam dici
solitam esse cuius Philemon et Menander principes fuerunt. quae

