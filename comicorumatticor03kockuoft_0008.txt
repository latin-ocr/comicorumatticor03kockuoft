V1 ’ - PRAEFATIO

cernere in his reliquiis nequaquam ubique certum sit et facile,
omnia ut erant coniuncta, sed eodem quo cetera incertarum fabu-
larum fragmenta ordine suo quodque loco recensere satius duxi*).

sed si monostichis omissis haec editio iacturam fecisse videatur,
sarcire damnum conatus sum additis fragmentis novis quae cum
apud eos qui proverbia glossasque conlegerunt tum apud sophistas
aliosque primorum p. Chr. n. saeculorum scriptores exstant. qua
de re in Herm. vol. XXI et in Mus. Rhenfvol. XXXXIII uberius
disserui. sunt autem in ea re duo pariter ut ita dicam scopuli
vitandi: siquidem non minus cavendum est ne quid inter comoediae
fragmenta recipiatur quod non sit comoediae, quam ne quid sine
causa excludatur quod comicorum esse videatur. verum cum multo
facilius sit quae non recte recepta sint expellere quam quae omissa
sint repetito labore conligere, illud prius periculum, modo ne in
temeritatis crimen incurrerem, minus fugiendum duxi. quodsi Scyl-
lam inter et Charybdin cursum non infeliciter tenuisse videbor, ν
satis superque ero contentus.

consulto per totam editionem, quantum commode fieri posse
videbatur, brevitati studui. sic, ut hoc utar exemplo, in Stobaei
eclogis ubi de singulorum capitum auctoribus codicum optimorum
(Parisinum. dico A et Vindobonensem) indicia exstarent, reliquorum
librorum notationes referre, nisi quid in eis praeterea memorabile
inesset, inutile duxi. pariter ubi fragmentum aliquod magni Etymolo-
gici auctoritate firmaretur, Gudiani consensum notare fere supersedi,
nisi operae pretium esse videretur: ut si quis talia supplere adgre-
diatur opera meo quidem iudicio non admodum fructuosa, largain
sine dubio in mea editione inventurus sit messem. quippe neces-
saria quae viderentur summo cum labore conquisivi, non necessaria
defugi magis quam adpetivi: quamquam constantem in eligendo
omnibus videri, in tanta praesertim laboris diuturnitate, et vel
iustis desideriis satisfacere difficillimum est.

A. Meinekii editione minore in conficienda mea iam inde a
primo volumine usus sum ita ut deletis quae repeti nollem et
additis quae opus esse viderentur singula illius folia cum mea
adnotatione seorsim adiecta operis traderem. quo in negotio sicut
magnam delictorum multitudinem, inprimis numerorum non recte
enotatorum copiam haud exiguam identidem ut ferebat ratio emen-

*) ceterum Athenis, ut per litteras certiorem me fecit Spir. Lambros
vir clarissimus, in aedibus ministerii institutionis publicae codex exstat
miscellaneus, bombycinus saeculi XIIII, quo praeter alia quaedam con·
tinentur Παραινέσεις Μενάνδρου κατὰ στοιχεῖον (versus 413) et Μενάνδρου
καὶ Φιλιστίωνος γνῶμαι καὶ διάλεκτοι (versus circiter 310). haec se in
annalibus Instituti francogallici editurum esse promiserat vir cl.: quod
num fecerit nescio. pauca quae mecum communicavit fragmenta a Men-
andreae aetatis elegantia et indole longe abhorrent.

t

